<sup><sub>NOTA: IN QUESTA LEZIONE ERO ASSENTE, MA SONO RIUSCITO A FARMI MANDARE GLI APPUNTI E RIELABORARE UN DIARIO DI BORDO DAGLI APPUNTI.</sub></sup><br><br>

## INDICE INTERATTIVO:
---
* #### [Che cosa abbiamo osservato?](#cao)
* #### [Riflessioni](#rfl)
* #### [Definizioni operative](#dfo)
* #### [Termini nuovi](#tmn)

---

## Che cosa abbiamo osservato?<a name="cao"></a>

### 1) Combustione di diversi materiali

---

> #### ✅ Combustione della carta
- La professoressa ha messo della carta in una capsula, poi le ha dato fuoco.
- Si vedono fiamme e fumo.
- Dopo che la carta ha finito di bruciare, rimangono dei piccoli pezzettini di carta, ormai nera, e della polvere nera.

> #### ✅ Combustione dell' alcool puro al 96%
- La fiamma è molto grossa, continua a bruciare per tempo e sotto di essa non si vedono residui. Del fumo si alza. Appena smette di bruciare si nota con chiarezza che la capsula è perfettamente pulita.

> #### ✅ Combustione del legno
- Il fuoco con piccoli legnetti si accede difficilmente e si spenge rapidamente, la parte bruciata diventa nera.

> #### ❎ Combustione di un sasso 
- Il sasso non prende fuoco ma si riscalda soltanto. Da questo deduciamo che il sasso non è combustibile.


### 2) Termine della combustione
  - La professoressa accende una candela, mette un becher sopra di essa per coprirla. Il bicchiere si appanna e la candela si spenge dopo poco.
  - Coprendo la candela con un becher più grande del precedente, esso si appanna di più e più lentamente, la candela si spenge dopo un tempo maggiore rispetto a quella nel becher più piccolo.

---

 ## **Riflessioni**:<a name="rfl"></a>


 - Analizzando meglio gli esperimenti siamo arrivati a dedurre che la combustione necessita di un _innesco_, ossia qualcosa che dà il via alla combustione.  

- Abbiamo inoltre definito il termine _combustibile_, ossia una sostanza in grado di avere una combustione, come carta, legnetti e alcool.

- Osservando ciò che è accaduto negli esperimenti di interruzione della combustione, abbiamo notato che uno degli elementi necessari a mettere in atto la combustione è il _comburente_, che potrebbe essere l' aria o una sostanza contenuta in essa. 

- Una volta esaurito il comburente o il combustibile la combustione finisce.

- Dopo una discussione collettiva abbiamo deciso che l' appannamento del becher è nebbia formatasi con l' evaporazione di particelle d' acqua contenute nella candela. Quando il vapore ha incontrato le pareti del becher si è condensato.

___

## Definizioni operative<a name="dfo"></a>
#### Definizione personale
> _La combustione è una trasformazione che ha bisogno di un innesco, un combustibile e un comburente, genera luce e calore, lascia talvolta residui._
#### Definzione condivisa
> _La combustione è una trasformazione che grazie ad un innesco genera una fiamma che produce luce, calore e fumo, consumando un materiale, talvolta lasciando residuo, in presenza di aria._

---

## Termini nuovi<a name="tmn"></a>


|TERMINE|SIGNIFICATO|
|-|-|
COMBUSTIBILE|CIÒ CHE BRUCIA
COMBURENTE|CIÒ CHE SERVE PER BRUCIARE
INNESCO|CIÒ CHE SERVE A FAR PARTIRE LA COMBUSTIONE


<br><br><br>

* [Torna all' indice di questo documento](#int)
* [Torna all' indice del Diario di Bordo sulla combustione](/README.md)


---

<sub><sup>Andrea Bortolotti</sub></sup>

---
